% !TeX root = ../relazione.tex

\chapter{Introduzione}


\section{Le risorse linguistiche nell'NLP}
Il Natural Language Processing (NLP) è un settore dell'intelligenza artificiale
che studia i problemi legati a comprensione, analisi e generazione automatica del
linguaggio naturale (come ad esempio un testo scritto o una conversazione orale).
Il \textbf{Natural Language Understanding} (NLU) \cite{navigli2018natural} è un argomento
specifico dell'NLP che riguarda in particolare la capacità delle macchine di leggere
e comprendere il significato di un testo, e più in generale del linguaggio naturale.
È facile rendersi conto di quanto sia complesso l'obiettivo che l'NLU si pone,
per via della grande ambiguità che può avere il linguaggio umano, basti pensare
ai diversi significati che una stessa frase può assumere in base al contesto del
discorso.
Nell'affrontare questa tematica è quindi importante prendere in considerazione
l'analisi sintattica e semantica.

\paragraph{Cos'è una risorsa linguistica?}
Per far si che un algoritmo di NLP possa elaborare un testo basandosi su sintassi
e semantica in maniera automatica è necessario che possa "imparare" a partire
da dei dati linguistici strutturati.
Una risorsa contenente questa tipologia di dati e che ne consenta facilmente il
trattamento e l'analisi da parte di una macchina viene detta \textbf{risorsa linguistica}.
Da non confondere con i dizionari informatizzati, il cui scopo è limitato a
fornire informazioni linguistiche sul lessico di una lingua e che sono costruiti
per essere consultati solamente da un utente umano.

Inizialmente la costruzione di risorse linguistiche avveniva manualmente, come
ad esempio per WordNet e FrameNet, ma questo richiedeva un grande impegno in
termini di tempi e costi.
Solo negli ultimi anni si sono sperimentati altri approcci per la creazione
delle risorse, da quelli automatici o semi-automatici, in cui parte del lavoro
viene svolto da una macchina, a quelli collaborativi che sarebbero impensabili
senza l'ausilio di internet.

\paragraph{WordNet \cite{Miller1990}}
WordNet è una delle più importanti e storiche risorse linguistiche per l'inglese.
Il progetto, nato nel 1985 e ancora oggi molto utilizzato, si basa sull'idea
di creare un dizionario in cui la ricerca non avviene alfabeticamente ma concettualmente.
All'interno di WordNet le parole sono organizzate in gruppi di sinonimi detti
\textit{synset}, dall'inglese synonyms set, ciascuno dei quali rappresenta un
concetto lessicale.
La struttura è quella di un grafo, in cui i nodi rappresentano i synset e gli archi
le relazioni lessicali e semantico-concettuali presenti tra loro.

\paragraph{BabelNet \cite{NavigliPonzetto:12aij}}
Una delle principali risorse linguistiche pubblicate da SapienzaNLP è BabelNet,
un dizionario enciclopedico multilingue consultabile online\footnote{\url{https://babelnet.org}},
creato integrando automaticamente risorse come Wikipedia, WordNet, Wiktionary,
Wikidata e molte altre.
BabelNet è allo stesso tempo una rete semantica che collega concetti, lemmi
ed entità nominate tramite delle relazioni semantiche chiamate \textbf{Babel synset}.
Ogni Babel synset comprende diverse lingue e rappresenta uno specifico significato
raggruppando tutti i sinonimi che lo esprimono, con relative definizioni ed esempi.

Attualmente BabelNet supporta 284 lingue diverse, per un totale di 15,780,364
Babel synsets, 808,974,108 sensi, 277,036,611 relazioni semantico-lessicali.

\begin{figure}[ht]
	\centering
	\includegraphics[width=0.75\textwidth]{assets/babelnet.png}
\end{figure}



\section{Le licenze software}
Come in generale per qualunque prodotto software, anche l'utilizzo delle risorse
pubblicate da SapienzaNLP è sempre vincolato da delle licenze d'uso, ovvero una
serie di autorizzazioni che vengono concesse all'utente per quanto riguarda l'utilizzo,
la modifica e l'eventuale ridistribuzione.

Le tipologie di licenze esistenti nell'ambito software sono molteplici e possono
variare da un utilizzo a fini commerciali, come ad esempio \textbf{OEM}
che consente l'utilizzo del software preinstallato sull'hardware che si acquista
ma vincolandolo solo ad esso, fino ad un utilizzo completamente libero, come per
\textbf{GNU General Public License} la quale permette di accedere al codice sorgente,
modificarlo e ridistribuirne delle copie -- anche a pagamento -- fintanto che questo
avvenga utilizzando la stessa licenza.
Un'esigenza molto comune è quella di avere delle licenze personalizzate ad hoc
per casi specifici, ma nel farlo è importante tenere in considerazione molteplici
aspetti e questioni giuridiche per poter distribuire tranquillamente il software. 

\paragraph{Le licenze Creative Commons (CC) \cite{cc:licenses}}
Creative Commons è un'organizzazione no-profit nata con lo scopo di semplificare
e standardizzare le modalità per ottenere una licenza personalizzata in base alla
combinazione di 4 semplici clausole:
\begin{itemize}
	\item \textbf{Attribution} (BY), che impone di dover sempre indicare l'autore	
	\item \textbf{Non Commercial} (NC), che impedisce l'utilizzo per fini commerciali
	\item \textbf{No Derivative Works} (ND), che impedisce rielaborazioni e ridistribuzioni
	\item \textbf{Share Alike} (SA), che consente di modificare e ridistribuire
	fintanto che venga utilizzata la stessa licenza
\end{itemize}
Oltre a rendere disponibile una semplice pagina web\footnote{\url{https://creativecommons.org/choose/}}
che in base alle proprie preferenze consiglia la licenza più adatta, al fine di rendere
le licenze più accessibili possibile, vengono rese disponibili in 3 diversi "livelli":
\begin{itemize}
	\item \textbf{Legal Code} che consiste nella licenza vera e propria, composta
	di termini tecnici e giuridici
	\item \textbf{Common Deed} -- anche detto "Human Readable" -- che contiene
	un breve riepilogo delle clausole presenti, chiarendo cosa è permesso e cosa no
	\item \textbf{Machine Readable} che rappresenta la licenza in un formato strutturato
	di facile interpretazione all'interno di un motore di ricerca o di un software
\end{itemize}

\begin{figure}[ht]
	\centering
	\includegraphics[width=0.5\textwidth]{assets/creative-commons-licenses.png}
	\caption{Le possibili combinazioni per licenze Creative Commons}
\end{figure}



\section{La necessità della piattaforma}
Attualmente l'utente ha diverse modalità di accesso e di approvazione per ogni
risorsa pubblicata, il che può comportare ad esempio di dover gestire diverse
credenziali di accesso (username e password). Mancano inoltre i moduli per il
consenso esplicito dell'utente all'utilizzo nel rispetto delle relative licenze.
Lo scopo è quindi quello di avere un unico portale per richiedere l'accesso alle
risorse, gestire lo stato di approvazione delle richieste e far approvare
esplicitamente le modalità con cui è concesso l'utilizzo dei dati.

Tramite la piattaforma è possibile infatti visualizzare tutte le risorse
disponibili per il download e selezionarne una o più per richiederne l'accesso.
Fornisce inoltre un modulo pdf, generato dinamicamente, contenente le clausole
specifiche da dover firmare per poter effettuare la richiesta. La possibilità di
effettuare il download può essere poi concessa da un amministratore, che revisiona
i dati dell'utente e il modulo di richiesta, e può garantire l'accesso alle risorse
richieste (o a parte di esse) generando dei link di download utilizzabili
solamente dall'utente richiedente.