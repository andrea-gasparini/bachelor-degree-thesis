\chapter{Conclusioni}


In questa relazione è stato descritto il lavoro svolto durante l'attività di
tirocinio, inizialmente presentando la necessità di una piattaforma web che permetta
di raccogliere e rendere disponibili in un unico canale le risorse linguistiche
di SapienzaNLP, per poi ripercorrere le principali fasi e scelte affrontate.

Prima dello sviluppo di questo tirocinio era possibile che le modalità di accesso
alle risorse fossero molto diverse diverse tra loro e questo comportava ovviamente
delle difficoltà anche da un punto di vista di gestione. L'utilizzo di queste
è inoltre sempre vincolato dal rispetto delle relative licenze, che solitamente
venivano semplicemente fornite allegate alla risorse scaricate.

Tra gli aspetti che sono stati migliorati troviamo quindi la possibilità di accedere,
tramite un'unica coppia di username e password, a tutte le risorse pubblicate.
La stessa piattaforma e la stessa modalità di autenticazione include inoltre
anche la parte di gestione di quelle disponibili e di approvazione delle
richieste effetuate dagli utenti. In questo modo è stata eliminata la dispersività
che era presente in entrambi i casi ed è stato possibile definire delle modalità
di accesso condivise per tutte le risorse, così da garantire anche una maggiore
flessibilità in caso di eventuale necessità di modifiche.

Un altro miglioramento rispetto alla precedente organizzazione è relativo alla
generazione dinamica di un modulo pdf per la richiesta di accesso alle risorse.
Da un punto di vista di fruibilità si ha il vantaggio di avere i dati dell'utente
inseriti automaticamente, a differenza del classico approccio in cui il modulo è
anonimo e richiede la compilazione nonostante il sistema che lo fornisce conosca
già i dati necessari.
Il modulo risolve inoltre la gestione delle licenze, in quanto quelle relative
alle risorse richieste saranno incluse nel pdf, con relativa clausola specifica
per approvarle esplicitamente firmando.

L'aver realizzato la piattaforma con un approccio modulare ed estendibile è
infine da considerare come il principale vantaggio. È stata infatti ridotta al
minimo la dipendenza tra i vari livelli dell'architettura, così da rendere
possibile facilmente future modifiche e nuove implementazioni. Il fatto che i dati
vengano messi a disposizione tramite chiamate API lascia massima libertà sulla
scelta delle tecnologie per lo sviluppo dell'interfaccia utente, consentendo ad
esempio la creazione di un'equivalente applicazione mobile con le stesse
funzionalità della versione web.
Allo stesso modo la scelta di una nuova tecnologia per il database o per la gestione
della logica applicativa comporterà sempre la sola implementazione del nuovo
modulo.

\paragraph{}
Durante il tirocinio ho avuto modo di applicare alcuni dei concetti appresi nei
vari corsi di studio, dalla gestione delle varie fasi di progettazione
all'applicazione di buone tecniche e paradigmi di programmazione. Mi ha dato
inoltre l’opportunità di imparare e approfondire alcune tecnologie e approcci,
migliorando la mia conoscenza ed esperienza di progettazione e sviluppo per il web.



\section{Sviluppi futuri}
Essendosi conclusa insieme al tirocinio anche la fase più sostanziosa della
realizzazione della piattaforma, è importante valutare a questo punto quelli che
potrebbero essere degli sviluppi futuri per migliorare la qualità e l'utilità del
lavoro svolto.

\paragraph{Integrare un'area personale per gli utenti}
La modalità di accesso alle risorse definita attualmente per la piattaforma prevede
che l'utente riceva tramite email i link per il download, limitando l'utilizzo
dell'interfaccia alla sola fase di richiesta.
Implementando un'area personale, si potrebbe mostrare uno storico delle richieste
effettuate, e grazie ad esso risolvere l'eventualità in cui se ne effettua
più di una per le stesse risorse, ad esempio nel caso in cui non si è più in
possesso dei link di download ricevuti tramite email. Inoltre potrebbe permettere
la modifica dei dati inseriti in fase di registrazione, attualmente possibile solo
tramite il pannello di amministrazione.

\paragraph{Valutare tecnologie alternative}
Essendo stato lo sviluppo e il testing della piattaforma svolto solamente in locale,
in seguito al rilascio ufficiale si potrebbero effettuare delle nuove valutazioni
sulle tecnologie utilizzate e sulle scelte effettuate. Ad esempio sulla tipologia
di database, piuttosto che sul framework per lo sviluppo dell'Application tier.
Ci possono essere molteplici motivi per cui un cambiamento di questo tipo
potrebbe rendersi necessario, ad esempio per un discorso di performance o di
consumi. Importante è quindi aver progettato il sistema per adattarsi facilmente
anche a modifiche che comporterebbero la sostituzione di un intero livello
architetturale (v. \autoref{sec:architettura}).
